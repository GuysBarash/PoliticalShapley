אז כמה כוח בעצם יש לכל מפלגה במשא ומתן הקואליציוני? 

כבר ראינו בעבר שיש קשר לגודל המפלגה, אך לא ישיר. 
למשל, נניח שישנן 3 מפלגות בישראל, מפלגת הזועמים, מפלגת הכועסים ומפלגת המתפשרים. 
אם הזועמים קיבלו 50 מנדטים והכריזו כי לעולם לא ישבו עם הכועסים, הכועסים קיבלו 40 מנדטים והכריזו גם הם שלא ישבו בחיים עם הזועמים.
המתפשרים מצד שני, קיבלו 30 מנדטים, אך לא הכריזו דבר. 
במצב זה, רוב הכוח נמצא את מפלגת המתפשרים. שכן הם "לשון המאזניים" והם יכריעו את הבחירות על אף היותם המפלגה הקטנה ביותר. 

סיטואציה זאת איננה זרה בעולם הכלכלה והמשחקים ופרופ' לויד שאפלי היטב להגדיר את "ערכי שפלי" עבור הכוח מיקוח היחסי של כל מפלגה.
שאפלי זכה עבור כך בתואר המכובד פרופסור של כבוד באוני' העברית (וגם פרס נובל).

[ הסבר קצר ואינטואיטיבי על ערכי שאפלי, אפשר לדלג מי שישר רוצה לדבר על פוליטיקה) ] 
דמינו סיטואציה שיש בחדר 3 אנשים. 2 בנים ובת. אני נכנס לחדר ומכריז את המשחק הבא: 
אני רוצה שתגיעו להחלטה מי בא איתי עכשיו לבנק לקבל 100 שקל, אפשר אף אחד, אפשר כולם, רק אדרוש שיביאו לפחות בן אחד ולפחות בת אחת. את הכסף תחלקו בינכם כיצד שתראו לנכון. 

עכשיו תתחילו להתווכח מה היא חלוקה הוגנת. ובכן, לא תתכן קבוצה בלי הבת היחידה, מצד שני מכיוונם של הבנים נדרש רק אחד ולבת שלנו יש אופציות. 
בלי לצלול לכיצד זה מחושב ( לינק למטה לחישוב ערכי שאפלי), שאפלי יציע שהבת תקבל שני-שליש מהסכום והבן שהיא תבחר יקבל שליש. חלוקה זאת מייצגת את כוח המיקוח של כל מהאנשים בחדר. 
[ סוף הסבר שאפלי ]



בינתיים בניתי תוכנה קטנה, זמינה בגיט וגם בColab ככה שתוכלו לשחק בעצמכם. 
תחילה, הנחתי כמה הנחות: 

מפת המנדטים (ע"פ הסקר האחרון מאתר "כאן")

ליכוד 29
יש עתיד 18
תקווה חדשה 14
ימינה 13
המשותפת 9
ש"ס 8
עבודה 7
יהדות התורה 7
ישראל בינתנו 6
ציונות דתית 5
כחול לבן 4 
[מרצ וכל שאר מי שלא מופיע לא עבר אחוז חסימה ע"פ הסקר] 

להלן הרשימה של מפלגות שלא מוכנות לשבת אחת עם השנייה (סדר חסר משמעות)
ליכוד לא ישבו עם:
תקווה חדשה, עבודה, כחול-לבן, ישראל בינתנו, יש עתיד

המשותפת לא ישבו עם: 
ליכוד, ציונות דתית, ימינה
(הליכוד מופיע כאן, ולכן לא נורא שהרשימה המשותפת לא ברשימה למעלה, מספיק פעם אחת).

יש עתיד לא ישבו עם:
ש"ס, יהדות התורה. 

בנוסף לכך, הנחתי שהמטרה של כולם היא פשוט בניית ממשלה עם 61 ומעלה. כמה למעלה? לא משנה. לחישוב, העיקר להיגע ל61.


תוצאות: 
תחילה, נגלה שישנן רק 6 ממשלות אפשריות שמקיימות את זה. 
ב1 המפלגה הכי גדולה היא תקווה חדשה. 
ב1 המפלגה הכי גדולה היא ליכוד 
ב4 הנותרים יש עתיד היא המפלגה הגדולה ביותר. 
(ראו תמונה 1)

כעת הכוח מיקוח של כל מפלגה:

ימינה		0.164474
עבודה		0.138158
תקווה חדשה	0.138158
ציונות דתית	0.116228
יש עתיד		0.092105
כחול-לבן	0.089912
ישראל ביתנו	0.089912
יהדות התורה	0.072368
שס			0.072368
ליכוד		0.026316
משותפת		0.000000

ימינה הכי חזקים? 
ובכן, כן. כל אחת מששת הממשלות האפשריות מכילה אותם, מה שכרגע שם אותם בתור ממליכי המלכים. 
למשותפת 0 כוח? כן, אף קואליציה בגודל 61 לא יכולה להכיל אותם. 
הליכוד מקום אחרון!? כן. 
במצב הנוכחי הם יכולים לנצח אם ורק אם יקחו את ימינה, ש"ס, יהדות התורה והציונות הדתית. זה התרחיש היחיד שבהם הליכוד מנצחת ולכן תאלץ לתת למפלגות הללו את כל שיבקשו.
[ראו תמונות]

רוצים להוסיף חוקים משלכם? לבדוק מה יקרה אם התוצאות יהיו שונות? 
כנסו לColab שלי או תורידו את הקוד ושחקו בעצמכם :-) 





Colab כדי שתוכלו לבנות את ממשלת החלומות שלכם
https://colab.research.google.com/github/GuysBarash/PoliticalShapley/blob/main/Israeli_politics_shapley.ipynb


Git
https://github.com/GuysBarash/PoliticalShapley


ערך שאפלי
https://he.wikipedia.org/wiki/%D7%A2%D7%A8%D7%9A_%D7%A9%D7%A4%D7%9C%D7%99

